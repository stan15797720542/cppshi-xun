茅屋为秋风所破歌#八月秋高风怒号卷我屋上三重茅茅飞渡江洒江郊高者挂罥长林梢下者飘转沉塘坳南村群童欺我老无力忍能对面为盗贼公然抱茅入竹去唇焦口燥呼不得归来倚杖自叹息
闻官军收河南河北#剑外忽传收蓟北初闻涕泪满衣裳却看妻子愁何在漫卷诗书喜欲狂白日放歌须纵酒青春作伴好还乡即从巴峡穿巫峡便下襄阳向洛阳
石壕吏#暮投石壕村有吏夜捉人老翁逾墙走老妇出门看吏呼一何怒妇啼一何苦听妇前致词三男邺城戍一男附书至二男新战死存者且偷生死者长已矣室中更无人惟有乳下孙有孙母未去出入无完裙
客至#舍南舍北皆春水但见群鸥日日来花径不曾缘客扫蓬门今始为君开盘飧市远无兼味樽酒家贫只旧醅肯与邻翁相对饮隔篱呼取尽余杯
蜀相#丞相祠堂何处寻锦官城外柏森森映阶碧草自春色隔叶黄鹂空好音三顾频烦天下计两朝开济老臣心出师未捷身先死长使英雄泪满襟
天狗赋#瞻华清之莘莘漠漠而山殿戌削缥焉天风崛乎回薄上扬云旓兮下列猛兽夫何天狗嶙峋兮所独神秀色似狻猊小如猿狖忽不乐虽万夫不敢前兮非胡人焉能知其去就向若铁柱欹而金锁断兮事未可救